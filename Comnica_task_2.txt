2. Feladat:

Adott egy gomb. Elvileg minden rendben kód szinten, mégsem csinál semmit se hover, se egyéb eseményre (nem disabled). Mi lehet a probléma, mi okozhat ilyen jelenséget?
_________________________________

Abban az esetben, ha kód szinten rendben van, tehát kizárható:
	- a Javascript hiba; vagyis a kód valahol korábban hibára futott és ez megakasztotta a további működést,
	- a HTML szintaktikai/szerkezeti hiba; vagyis minden attribútum és nyitó- záró tag megfelelően van használva,
	- a hibásan használt eseménykezelők; ami lehet nem megfelelő JS esemény használata, vagy elütési hiba (pl. "onclick"-"onClick"),

Akkor az alábbi okok szolgálhatnak még lehetséges magyarázattal a gomb viselkedési problémájára:

	1. pointer-events:none - Ha ez a CSS tulajdonság (property) rajta van a gombon, vagy annak valamelyik szülőelemén, akkor ez letilt mindenféle interakciót, amit a kurzorral lehet végrehajtani a gombon.

	2. z-index probléma: A z-index CSS property-vel a gombot is túlságosan háttérbe lehet szorítani, vagy másik elemet értékében "fölé" helyezni, ezáltal a gomb takarásba kerül és a kurzor nem tud interakcióba lépni vele.

	3. Átfedés az elemek között: Előfordulhat, hogy egy másik elem (ami lehet akár láthatatlan elem is) rálóg vagy letakarja a gombot (pl. rosszul kezelt responsive design miatt), és amiatt a gomb egérrel használhatatlan lesz.

